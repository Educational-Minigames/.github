# تجربیات علی صدفی (مسئول بازیچه‌های مدرسه تابستانه ۱۴۰۱)

درود\
من‌باب مینی‌گیم‌ها در رویدادی که روی داد بحث‌های زیادی وجود داشت. در اینجا همه موارد رو شفاف سازی می‌کنیم و چند نقد بسیار مهم هم داریم.

## جملات شنیده شده
بیایید با جمله‌هایی که شنیده شده بحث رو شروع کنیم. حرف‌هایی که گاه از آدم‌های قدیمی یا هدها با جدیت زده می‌شد.

### ۱. مینی‌گیم‌ها که فیل شد!
اول از همه باید فیل رو تعریف کنیم. اگر به نرسیدن یک مینی‌گیم فیل می‌گیم، خب پس حق با شماست، ولی جا داره روی تعریفتون بیشتر فکر کنید.\
تیم مینی‌گیم این ایونت، با وجود تمام تاخیرها و عدم تعهد به رساندن مینی‌گیم های اعلام شده پس از ددلاین، بخش اعظمی از مینی‌گیم‌های پس از ددلاین رو رسوند.\
تیم فنی مینی‌گیم‌ها با وجود محدودیت در افراد و زمان، عملکرد خوبی داشت.\
شاید با خودتون بپرسید محدودیت چیه؟

حقیقتا این داستان کمی جدی‌ست. بیاید به ماجرا اینطور نگاه کنیم، جمع‌آوری منتور برای یک رویداد نیاز به دانش پیش‌زمینه‌ای خاصی نیست. همانطور که دیدیم در خیلی از کارگاه‌ها افرادی بودند که واقعا هیچ دانشی از قبل نداشتند. به همین دلیل جمع‌آوری نیرو از این زاویه، برای بحث منتورینگ شاید آنقدر دشوار به نظر نرسد.
اما بیایید تا کمی از این جهت فنی رو نگاه کنیم.\
داستان این هست که یک فرد فنی نیاز داره تا پیش‌نیاز‌های خوبی رو داشته باشه تا بتونه فعالیت کنه.\
افرادی که این پیش‌نیاز رو دارند ، عموما در حال کار هستند و باید دلیل بسیار قانع کننده‌ای در جهت این‌کار پیدا کنند.\
جذب فرد فنی، بسی سخت است! و همین مورد، موجب محدودیت‌های شدید تیم شد. تا حدی که تیم به استفاده از افراد خارج از ایونت روی آورد و در زمان کوتاهی سعی داشت تا به افرادی که تا حد کمی پیشنیاز ها را دارند، این کار را بیاموزد. اما این اتفاق آنقدر هم موفقیت‌آمیز نبود. چون همانطور که گفتم، تهیه یک مینی‌گیم برای کسی که تازه با معقوله‌ی فرانت-اند آشنا شده یا آشنایی خیلی کمی دارد بسیار سخت است.

بحث دیگری که در این باب وجود دارد، ددلاین‌هاست. قرار مبنی بر این بود که ددلاین تحویل مینی‌گیم‌ها تا ۲۰ ام باشد، که تعدادی مینی‌گیم برای ۲۵ و تست برسد. در همین جهت، روابط عمومی مینی‌گیم‌ها، پیامی حاوی تمپلیت به کارگاه‌ها ارسال کرد.\
اما متاسفانه ددلاین ۲۵ ام ست شد. این اتفاق ناشی از عدم درک بار کار فنی است. تهیه ایده‌آل مینی‌گیم‌ها و تستشان، نیاز به ۲ هفته زمان دارد.\
همین ددلاین ۲۵ ام نیز رعایت نشد. با این وجود که ما در تمام مینی‌گیم های بعد این زمان ذکر کردیم که "تیم مسولیتی در مورد تاخیر شما ندارد، اما تمام تلاشش را می‌کند که مینی‌گیم شما هم حتی برسد!".\

کارگاه‌هایی مثل کدینگ که معتقد بودند کارگاهشان شدیدا pend مینی‌گیم‌هاست، بعضی از مینی‌گیم‌هایشان را ۲۶ ام و حتی بعدتر ارسال کردند.\
خب شمایی که میدونی مینی‌گیم، اصل و اساس کارگاه شماست، برای محکم کاری، باید زودتر هم اقدام کنید!

### ۲. مینی‌گیم‌ها کیفیت کافی ندارند.
این بحث اساسا طولانی است. اما بخشی از‌ آن قابل بررسی است. محدودیت زمان و نفرات که در بخش قبل ذکر شد نیز در نظر بگیرید.\
با وجود افرادی که تازه شروع کرده‌اند و با وجود سنگین بودن عموم مینی‌گیم‌ها، هدف پیاده کردن منطق مینی‌گیم هاست و ظاهر در اولویت آخر قرار دارد.\
تلاش تیم مینی‌گیم تهیه‌ی ظاهری ساده(حتی غیر زیبا!)، منطق اصلی و انتقال مفهوم مینی‌گیم‌هاست.\
انتقاد به مورد منطق بازی، کاملا پذیرفته است و ما در قالب فیدبک و ریویو ها، در اسرع وقت تلاش می‌کردیم بررسی و آن را رفع کنیم.\
همچنین اگر کارگاهی اعلام کند که مینی‌گیم‌هایش را خودش می‌زند، این امر بسی خوشحال کننده برای تیم مینی‌گیم است و طبیعتا تیم مسولیتی در قبال مینی‌گیم‌های ذکر نشده ندارد.\
مینی‌گیم‌های ذکر شده نیز از لایه‌های تایید و بررسی رد می‌شدند و سپس پذیرفته می‌شدند.\
لایه‌ی فیدبک، تایید شفافیت و بررسی محدودیت‌ها این امر رو دقیق‌تر می‌کرد.\
اما همچنان خطا و اشتباهات وجود داشت.\
همه‌ی این موارد برای ارزیابی و بهبود مینی‌گیم‌ها بود.


### ۳. مگه فنی هم داخل رویداد حضوری هست؟
بیایید تا نگاهی به رویداد‌های خیلی قدیمی‌تر از رستا داشته باشیم. آیا باید فنی را عضوی از رستا ببینیم؟\
حقیقتا جواب این سوال بله است!\
فردی که در رستا کار فنی می‌کند و طبعا هزینه‌ای هم دریافت نمی‌کند، منطقا شایسته‌ی ارزش است. خود ارزش نیاز به تعریف دارد.\
اتفاقی که اول رویداد شاهد بودیم، عدم ارایه آیدی‌کارت به اعضای فنی بود! که این مورد با پاسخ مناسب آقای هاشمی روبرو شد.\
احتمالا در پاسخ بگویید که به خیلی از منتور ها هم کارت ندادیم:) بحث جداست! بحث این بود که از اول برنامه بر این بود که به فنی کارتی داده نشود و این پاسخ چندین جا دریافت شد!\
حقیقتا این اتفاق، واقعا افتضاح بود:)\
خصوصا این حرف که در طی رویداد حضوری، احتیاجی به فنی نیست:)\
در حالی که نیاز شدیدی وجود داشت که همه دیدند.\

## احترام به اعضای تیم فنی

حالا بیایید حالتی رو درنظر بگیریم که حتی شاید نیازی هم نیست.\
دادن کارت، کلاه و سایر چیزها ارزش معنوی خوبی برای تیم فنی دارد و همین چیزهای کوچک و خوشحال کننده باعث ماندگاری و بهبود همین تیم‌ها می‌شود!\
اینکه شما در هیچجای رویداد هیچ اسمی از این افراد نمیبرید، افرادی که واقعا تحت فشار‌های بالایی کار کردند، خیلی افتضاح است.\
به طور نمونه یکی از افراد که چند ایونتی هست که در رستا مینی‌گیم میزند، حتی بوشهری بودنش هم چند روز پیش مشخص شد:))\
این واقعا نادرست است که برای فردی که چنین زحمت می‌کشد، چنین بی‌اهمیتی‌ای قایل شویم.\
ضعف انسانی و عدم درک افراد (شاید اهمال در درک) موجب این اتفاق می‌شود.\

همانطور که در رویداد حضوری کارت منتور و اعضا نشان می‌دهد که هر فرد چه کاری می‌کند، اعضای فنی هم باید همینطور مشخص شود.\
چه ایرادی هست که بچه‌ها بدونن چه کسی پشت ماجرای فنی است؟ شاید جالب هم به نظر برسد و کلی راهنمایی فنی از همین افراد دریافت کنند.\

خارج از همه‌ی این بحث‌ها، به ایونت‌هایی که برگزار می‌شود نگاه کنید. جای دوری نرویم، همین AI Challenge که چند ساختمان آن‌طرف‌تر بود.\
اعضای فنی، حتی اعضایی که طی رویداد حضوری نیازی به حضورشان نبود، آیدی‌کارت دریافت کردند.\
آیدی‌کارت یک وجه‌ی ارزش، اعتبار و احترام هم دارد.

جواب‌هایی نظیر مگه فنی چیکارست یا فنی که همیشه فیله و اینطور‌ها، نهایت بی‌ادبی و بی‌احترامیست.

حقیقتا، به شخصه شاهد شب بیدار موندن افراد تیم فنی، خصوصا مینی‌گیم‌ها، از آقای هاشمی تا خیلی‌ها بودم. از زحماتی که مداومت داشت و حتی افرادی که هیچ اسمی ازشون شنیده نشده. هیچ ارزشی براشون قایل نشده. به یاد داشته باشید که ارزش صرفا در کلام نیست. ارزش رو باید در عمل و رفتار رستا نسبت به این افراد دونست.

طی این ایونت، هیچ‌جا هیچ تشکر و حرفی راجبشون زده نشد. حتی بر این موضوع واقفم که اگر اسمشون رو اینجا نیارم، باز هم فراموش می‌شن و نگاهی قرار نیست بهشون باشه.

- سید علیرضا هاشمی
- ریحانه حیدرپور
- حمیدرضا نصر‌آبادی
- هاشم صنایی‌نژاد
- علی رستمی‌نیا
- زهرا امیری
- زهرا حیدری‌فر

من واقعا از همه‌ی این افراد قدردانی می‌کنم.
همچنین از تمام افرادی که تیم فنی رو درک می‌کنند و برایش ارزش قایل هستند و معنویت ماجرا را درک می‌کنند.


## توسعه
ما در تیم فنی رویکرد توسعه افراد را جدی گرفتیم.\
به دلیل وجود خلا شدید انسانی، خودمان بخش های خوبی از این امر را به عهده گرفتیم.\
افراد در تیم فنی با تکنولوژی‌ها و اصول مهندسی نرم‌افزار آشنا می‌شوند. و در تلاشیم که این اهمال در خوب نگه داشتن حال فنی رو از بین ببریم.\

همچنین رویکرد توسعه‌ی مینی‌گیم، همواره در حال بروز شدن است و از رویکرد های مهندسی‌نرم‌افزار(agile) در آن استفاده می‌شود و تلاش می‌شود تا به درستی این رویکرد‌های مدیریتی پیاده شود.

افراد طی این اتفاقات، با مهندسی‌نرم‌افزار آشنا می‌شوند، همچنین پروژه‌ها با سطح استرس کم‌تر و کیفیت بالاتری به دست می‌آید.\
به همین علت مساله فیدبک ها برای ما بسیار مهم و حیاتیست.

ممنون هستیم اکر فیدبک‌هاتون رو حتما ارسال کنید تا این روند بهتر انجام بگیره.

همچنین بابت تمام تاخیر‌ها و مشکلات پیش‌آمده، عذرخواهم. امیدوارم که این مشکلات هم حل شوند.

با احترام

